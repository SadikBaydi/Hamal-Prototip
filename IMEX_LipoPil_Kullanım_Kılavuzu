IMEX LiPo Şarj Aleti Kullanım Rehberi
LiPo (Lityum Polimer) bataryalar, yüksek performanslı olmalarının yanı sıra doğru şarj edilmediklerinde hassas ve riskli olabilirler.
Bu rehberde, 3S 11.1V bir LiPo pilin IMEX şarj aleti ile nasıl güvenli şarj edileceği adım adım anlatılmaktadır.

1. Fiziksel Bağlantıların Yapılması
Ana Güç Bağlantısı: Pilin üzerindeki kalın kablolu sarı soketi (XT60), şarj aletinin üzerindeki ilgili sarı yuvaya takın.

Güç izleme Bağlantısı: Pilin üzerindeki beyaz 4’lü soketi, şarj cihazının yan tarafındaki yuvaya yerleştirin.

Not: Şarj aleti soket yapıları gereği ters bağlantıya izin vermez; soketleri zorlamadan doğru yönde oturduğundan emin olun.

2. Şarj Ayarlarının Yapılması
Şarj cihazına güç verdikten sonra ekrandaki menüleri kullanarak şu adımları takip edin:

Mod Seçimi: BATT Type tuşuna basarak Lipo pil seçenekleri arasında geçiş yapınız.

Program Seçimi: Enter tuşuna basın. "LiPo BALANCE" (Dengeleme Modu) seçeneğine gelin. LiPo pillerin uzun ömürlü olması için her zaman bu mod önerilir.

Voltaj (V) Ayarı: 3S bir pil kullandığımız için bu kısmı 11.1V (3S) olarak seçin.

Onay: Ayarları tamamladıktan sonra Start/Enter tuşuna bir kez basarak seçimi sabitleyin.

3. Şarj işlemini Başlatma ve İzleme
Başlatma: Start/Enter tuşuna basılı tutun. Cihaz pili kontrol edecek ve onay isteyecektir. Tekrar Enter’a bastığınızda şarj işlemi başlar.

Hücre Takibi: Şarj sırasında INC (Artırma) tuşuna basarak her bir hücrenin (cell) anlık voltaj değerini görebilirsiniz.

4. Kritik Voltaj Değerleri ve Güvenlik
LiPo pillerin sağlığını korumak için şu değerlere mutlaka dikkat edilmelidir:

Minimum Sınır: Hücre başına voltaj 3.7V’un altına düşmemelidir. 3.7V altı, hücrelerin kimyasal yapısına zarar vererek pilin ömrünü bitirebilir.

Maksimum Sınır: Şarj işlemi sırasında hücreler maksimum 4.2V değerine ulaşır.

Otomatik Kesme: Pil tamamen dolduğunda şarj aleti sesli uyarı verir ve akımı otomatik olarak keser.
